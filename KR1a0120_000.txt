# -*- mode: mandoku-view; -*-
#+TITLE: 周易稗疏
#+DATE: 2015-08-24 21:58:41.828787
#+PROPERTY: ID KR1a0120
#+PROPERTY: BASEEDITION WYG    
#+PROPERTY: JUAN 提要
<pb:KR1a0120_WYG_000-1a>¶
欽定四庫全書　　　　　經部一¶
　周易稗疏　　　　　　　易𩔖¶
　　提要¶
　　　　(臣/)等謹案周易稗疏四卷附考異一卷¶
　　　國朝王夫之撰夫之字而辳號薑齋漢陽人前¶
　　　　明舉人是編乃其讀易之時隨筆劄記故每¶
　　　　條但舉經文數字標目不全載經文又遇有¶
　　　　疑義乃為考辨故不逐卦逐爻一一盡為之¶
<pb:KR1a0120_WYG_000-1b>¶
　　　　說大㫖不信陳摶之學亦不信京房之術于¶
　　　　先天諸圖緯書襍說皆排之甚力而亦不空¶
　　　　談元妙附合老莊之㫖故言必徵實義必切¶
　　　　理于近時說易之家為最有根據其中如解¶
　　　　訟卦鞶帶云帶無鞶名鞶者鞶纓車飾也帶¶
　　　　所以繫佩繸及芾者考左傳后之鞶鑑杜預¶
　　　　訓鞶為帶說文鞶字許慎亦注為大帶安得¶
　　　　曰帶無鞶名又何天之衢梁武帝解何為荷¶
<pb:KR1a0120_WYG_000-2a>¶
　　　　見于經典釋文夫之雖亦以為負荷之義乃¶
　　　　引莊子負雲氣為證而不援梁武之說亦偶¶
　　　　然失考至于舊井無禽訓禽為𫉬尤不免于¶
　　　　穿鑿附㑹然如引禮人君至命士黄裳下士¶
　　　　襍裳以證黄裳之美引左傳班馬證乗馬班¶
　　　　如當讀乗為去聲引兵法前左下後右高證¶
　　　　師左次與論帝乙非紂父王用亨于西山非¶
　　　　文王以及臨之八月復之七日易之逆數河¶
<pb:KR1a0120_WYG_000-2b>¶
　　　　圖蓍䇿之辨皆具有條理卷帙雖少固不失¶
　　　　為徵實之學焉乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官(臣/)　陸　費　墀¶
